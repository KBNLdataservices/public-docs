---
sort: 
---

#  [Organisaties uit de corporatiethesaurus van de Koninklijke Bibliotheek](http://data.bibliotheken.nl/id/dataset/corps)
([CC0 license](http://creativecommons.org/publicdomain/zero/1.0/))

## Description
KB Corporatiethesaurus

De KB Corporatiethesaurus is een thesaurus waarmee de Depotcollectie en de catalogus van deze collectie, de Nederlandse Bibliografie online, op corporatie zijn ontsloten. Een corporatieve auteur is een instelling, commissie of organisatie die als auteur optreedt (dus geen 'natuurlijke personen').

Sinds 1 januari 2012 worden alle collecties van de Koninklijke Bibliotheek op corporatie ontsloten volgens deze thesaurus. En sinds 1 november 2013 wordt de corporatiethesaurus aan alle instellingen in het GGC aangeboden voor gebruik.

Wat biedt deze thesaurus? Het doel van de thesaurus is het uniformeren van corporaties zodat het mogelijk wordt om de publicaties van en over een corporatie in de catalogus bij elkaar te brengen. Dit is de zogenaamde collocatiefunctie van de catalogus. Om deze functie te realiseren worden naams- en andere gegevens van corporaties opgeslagen zodat onderscheid gemaakt kan worden tussen corporaties met dezelfde naam. Met behulp van deze gegevens kunnen ook de zoekfuncties in verschillende zoeksystemen verbeterd worden.

Hoe is deze thesaurus doorzoekbaar? De databases van OCLC (CBS/GGC) en WorldCat en de online retrievalsystemen [zoeksystemen] van OCLC, zoals Online Publiekscatalogi (o.a. van de KB), Picarta en WorldCat zijn doorzoekbaar op deze corporaties.

Opbouw en beheer van deze thesaurus De thesaurus is opgebouwd met ruimere en met nauwere termen, die met elkaar verbonden zijn d.m.v. Pica Productie Nummers (PPN's). Het is een lopende thesaurus waarin voortdurend aanpassingen plaatsvinden.

De kenmerkcode (kmc) waarop corporaties in het GGC worden ingevoerd is 312X. De Afdeling Documentverwerking van de Koninklijke Bibliotheek beheert deze thesaurus. Andere instellingen in het GGC kunnen voor het maken van een corporatie terecht bij deze afdeling, catalogisering@kb.nl (link sends e-mail).

## SPARQL queries

## Datadumps